<html>
<head>
</head>
<body>
<h1>Egregio professore,
sono stupito dalla sua valutazione negativa del mio elaborato, che non mi consente di accedere all'orale; pertanto la prego di rivederlo alla luce delle seguenti osservazioni.
Ho trovato l'unicità della soluzione tramite separazione grafica, come ho scritto nella prima pagina: ho disegnato le funzioni x^3 e 2x-1 e, come si vede, l'unico punto in cui x^3 interseca la retta si trova nel terzo quadrante. Nel foglio dei calcoli (l'ultimo) trova lo stesso disegno con i punti che ho preso a riferimento per ottenere un grafico accurato nel primo quadrate, ma in entrambi i disegni si nota senza dubbio che le due funzioni non si intersecano nel semiasse positivo e si intersecano in quello negativo.
Nel punto 3 del secondo esercizio è presente un banale errore di calcolo dovuto a distrazione (spero che non pensi che non sappia fare addizioni e sottrazioni) ma il metodo delle tangenti è applicato in modo corretto per ottenere i valori delle iterazioni successive.
Ho ottenuto la fattorizzazione LU con semplici mosse di Gauss. Prima di scrivere la soluzione ho riportato, per L e U due passaggi intermedi. Il fattore moltiplicativo naturalmente è presente nella stessa matrice L.
Ho scritto correttamente l'inversa del fattore U. Nel foglio dei calcoli può vedere il procedimento che mi ha permesso di arrivare alla soluzione: ho prima invertito una 2x2 poi la 3x3. Può notare il mio appunto "si incrementa sempre di uno" con la freccia che indica l'ultimo elemento della prima riga, che mi ha consentito di scrivere la soluzione in forma generica.
Nel secondo foglio può notare che ho scritto la definizione di condizionamento in norma infinito, poi ho calcolato la norma infinito della matrice U, ho scritto l'inversa di U e ho calcolato la norma infinito dell'inversa di U. Ho poi moltiplicato le due quantità per ottenere il numero di condizionamento.
Per quanto riguarda l'ultimo errore segnalato, da come recita il testo si evince che era facoltativo ("dovrebbe evitare") ma comunque ho soddisfatto uno dei due requisiti addizionali

Nel porgerle distinti saluti, rimango in attesa di una sua positiva risposta<h1>
</body>
</html>